\chapter{Introduzione}\label{chap:introduzione}

Nel vasto campo della ricerca scientifica, negli ultimi anni i \textbf{comportamenti emergenti} sono oggetto di 
crescente interesse e studio. Questi fenomeni rappresentano il manifestarsi di comportamenti collettivi che sorgono
dall'interazione dinamica di molteplici componenti di un sistema, difficilmente prevedibili se si considerano solamente 
le leggi che regolano il comportamento del singolo. 

In natura questa caratteristica comportamentale è osservabile in un grandissimo numero di ambiti: si pensi, ad esempio, al regno 
animale, dove è possibile ritrovare speciali ``forme'' e comportamenti di stormi di uccelli oppure di banchi di pesci; lo stesso accade 
agli esseri umani in contesti come il traffico cittadino, il mercato della borsa valori o il gioco del poker.

Un esempio significativo di comportamento emergente è quello osservabile in biologia in una colonia di formiche. Nonostante le formiche, se considerate 
come esseri ``singoli'' seguano regole di comportamento molto semplici,
l'interazione tra di esse dà origine ad una comunità omogenea e, seppure sia assente una struttura gerarchica, sono presenti una serie di modelli condivisi
complessi per quanto riguarda la ricerca del cibo, la costruzione di nidi e la difesa del territorio.
Ogni formica reagisce a degli stimoli, ovvero tracce chimiche provenienti da altre formiche e, al contempo, essa stessa lascia segnali agli altri membri
della comunità: si crea così una reazione a catena che coinvolge tutte le formiche della colonia, che tendono a imitare il comportamento delle altre.
Questo fenomeno è simile ad altre strutture emergenti presenti in natura e riscontrate sia negli ``insetti sociali'' (e.g.\ termiti, vespe, api,\dots),
ovvero insetti che formano colonie con mansioni diversificate, sia, in generale, in animali che vivono in gruppo 
(come pesci, tartarughe, mandrie di mammiferi,\ldots). Questa tipologia di eventi, generalmente, si basa principalmente su feromoni o odori chimici.

Anche a livello informatico e tecnologico si possono trovare molti esempi di comportamenti emergenti in quanto, ad oggi, i sistemi informatici hanno 
raggiunto una complessità tale da poter manifestare comportamenti simili a quelli osservabili in natura.
Un primo esempio di ciò si può trovare nell'\textit{IoT Energy Management}. In questo caso vengono sfruttate le tecnologie dell'Internet of Things (IoT)
per monitorare e gestire il consumo energetico di una zona urbana. Ogni dispositivo è programmato per reagire a stimoli provenienti da altri componenti del sistema e, al contempo,
lascia segnali agli altri dispositivi. Questo comportamento collettivo permette di raccogliere dati utili per ottimizzare il consumo energetico dell'intera zona.
Più interessante per questa tesi è, invece, il fenomeno della \textit{swarm robotics} o ``robotica degli sciami''. Questo campo di ricerca fonde la robotica con l'intelligenza artificiale 
prendendo come esempio i comportamenti degli insetti sociali in modo tale da poterli studiare e riprodurre. Ogni robot è programmato per manifestare lo stesso comportamento 
che un insetto manifesterebbe in natura, sia come individuo singolo che come parte di una collettivà. Questi studi hanno permesso di comprendere che
l'intelligenza manifestata dalla comunità supera di gran lunga quella del singolo individuo, al punto che si parla di intelligenza collettiva o ``swarm intelligence''.

Quindi, simulare in un ambiente protetto questo tipo di fenomeni è estremamente importante per diversi motivi:
\begin{itemize}
    \item Comprenderne la complessità: i fenomeni complessi, come detto sopra, sono caratterizzati da interazioni dinamiche tra
    i componenti del sistema di riferimento. La simulazione diventa una risorsa chiave per esplorare, studiare e comprendere 
    moltissimi aspetti di queste dinamiche e permette di osservare le interazioni dei diversi elementi in infiniti modi.
    \item Prevedere il comportamento del sistema: poiché questi fenomeni sono altamente aleatori, la simulazione può essere 
    eseguita per cercare di prevedere e avere maggior consapevolezza del comportamento
    futuro di un sistema emergente in modo tale da poter prendere delle decisioni informate.   
\end{itemize}

L'obiettivo di questa tesi è esplorare il fenomeno dell'aggregazione di questi organismi, sviluppando un sistema software che 
si interfacci ed utilizzi a pieno tutti gli elementi chiave del simulatore Alchemist. Quest'ultimo, infatti, permette di riprodurre eventi appartenenti 
a domini estremamente differenti tra loro, come simulazioni chimiche o il comportamento di pedoni in diverse situazioni. Attualmente Alchemist 
non supporta nativamente la possibilità di simulare i fenomeni emergenti. Attraverso questa tesi si sono introdotte
le astrazioni necessarie per modellarli, prendendo come riferimento il caso della \textit{slime-mold aggregation}.

%\paragraph{Structure of the Thesis}

La tesi presenta la seguente struttura:
\begin{itemize}
    \item \textbf{Contesto}: in questo capitolo si introduce il contesto scientifico in cui si colloca il lavoro svolto,
    presentando le tecnologie adottate e la simulazione usata come riferimento.
    \item \textbf{Analisi}: in questo capitolo si analizzano i requisiti e le specifiche del sistema da sviluppare.
    \item \textbf{Design}: in questo capitolo si illustra l'architettura del sistema, presentando le scelte progettuali e le motivazioni che hanno portato a queste.
    \item \textbf{Implementazione}: in questo capitolo si illustra l'implementazione del sistema, presentando le scelte implementative e mostrando parti di codice significative.
    \item \textbf{Valutazioni}: in questo capitolo si discutono i risultati ottenuti dalle diverse sperimentazioni (simulazioni) effettuate.
    \item \textbf{Conclusioni e lavori futuri}: in questo capitolo si presentano le conclusioni del lavoro svolto e si discutono possibili sviluppi futuri.
    \item \textbf{Ringraziamenti}: in questa sezione finale si ringraziano le persone che hanno contribuito alla realizzazione di questa tesi.
\end{itemize}